---
layout: default
---

<!-- Main -->
<section id="main" class="wrapper style1">
    <header class="major">
        <h1>Psychoterapia</h1>
    </header>
    <div class="container">
		    <section>
		<p>Lęk, rozpacz, wstyd, poczucie porażki, odrzucenia i bezsilności – to normalne ludzkie uczucia, których doświadcza każdy z nas w różnych momentach życia. Bywa jednak, że przestajemy sobie z nimi radzić. Sposoby, które dotąd działały, przestają się sprawdzać. Nasze cierpienie pogłębia się i zaczyna odbijać na zdrowiu fizycznym i relacjach z otoczeniem. Bywa, że otoczenie – z różnych powodów – nie wspiera nas tak, jak tego potrzebujemy. To moment, w którym warto poszukać profesjonalnej pomocy.</p>
	    <p>Psychoterapia poznawczo-behawioralna jest nastawiona na rozwiązywanie bieżących, konkretnych trudności i problemów, krótkoterminowa i oparta na współpracy – terapeuta i klient wspólnie wypracowują optymalny przebieg procesu terapeutycznego. Należy do najlepiej zbadanych podejść psychoterapeutycznych, którego skuteczność udowodniono w licznych badaniach klinicznych. Jest nastawiona na zmianę schematów myślenia i zachowań. Ma potwierdzoną skuteczność w leczeniu zaburzeń psychicznych i poprawianiu jakości życia.
		 </section>
	<section>
		 <a href="{{ site.baseurl }}/psychoterapia.html" class="image fit"><img src="images/psychoterapia-cbt.jpg" alt="psychoterapia" /></a>	
      	</section>
	<p>Tradycyjne podejście poznawczo-behawioralne wzbogacają nowe metody, które czerpią z praktyki uważności (Mindfulness) i współczucia (Compassion). Terapie oparte na praktyce uważności mają ugruntowane podstawy naukowe i wysoką skuteczność potwierdzoną badaniami. Uczą traktować pojawiające się trudności życiowe z elastycznością, otwartością i łagodnością dla samego siebie. Pozwalają porzucić walkę z tym, co jest poza nasza kontrolą. Jednocześnie dają skuteczne narzędzia, które zwiększają świadomość i motywację do zmiany.</p>
	 <div class="row">
            <div class="6u">
                <section class="special">
	    <p>Terapia Akceptacji i Zaangażowania ACT zamiast skupiać się na zmianie myślenia na bardziej racjonalne czy na usuwaniu toksycznych emocji, uczy jak zmienić swoją relację z wewnętrznymi bolesnymi doświadczeniami. Celem ACT jest zwiększenie elastyczności psychologicznej, czyli umiejętności bycia w pełni obecnym, z pełną świadomością i otwartością na własne myśli, emocje i doznania, a jednocześnie zdolnym do zaangażowania w działania zgodne z własnymi wartościami. Im lepiej rozwinięta jest ta umiejętność, tym lepszą jakość ma nasze życie, ponieważ potrafimy nadać mu znaczenie i sens oraz dużo efektywniej reagować na pojawiające się  trudności.</p>
	 </section>
            </div>
            <div class="6u">
                <section class="special">
			<p>Terapia Dialektyczno-Behawioralna DBT została stworzona  z myślą o leczeniu zaburzeń osobowości z pogranicza (borderline). Badania dowodzą, że skutecznie pomaga osobom, które doświadczają przytłaczających emocji i angażują w destrukcyjne zachowania. Program terapeutyczny trwa 2 – 3 lata i obejmuje: sesje terapii indywidualnej, telefoniczny kontakt z terapeutą oraz trening umiejętności.  Podczas  grupowego treningu DBT uczestnicy ćwiczą umiejętności uważności, skuteczności interpersonalnej, regulacji emocji oraz odporności na kryzysy emocjonalne.</p>
	</section>
            </div>
	</div>
	<div class="row">    
            <div class="6u">
                <section class="special">
			<p>Terapia Schematu wywodzi się z nurtu poznawczo-behawioralnego, ale integruje jednocześnie elementy innych podejść. Powstała w drodze poszukiwania większej skuteczności w leczeniu zaburzeń osobowości  i stanowi modyfikację klasycznego podejścia poznawczo-behawioralnego. Pomaga osobom, które doświadczają przewlekłych problemów emocjonalnych i odtwarzają destrukcyjne wzorce w relacjach z innymi ludźmi. Jest podejściem długoterminowym, spotkania odbywają się raz w tygodniu przez 1 – 2 lata.</p>	
	</section>
            </div>
            <div class="6u">
                <section class="special">
			<p>Terapia EMDR jest metodą leczenia traumy <a href=" https://www.who.int/mediacentre/news/releases/2013/trauma_mental_health_20130806/en/ "> rekomendowaną przez WHO</a>. Polega na przywołaniu bolesnego wspomnienia, skupieniu uwagi na uczuciach i myślach, które ono powoduje przy jednoczesnej, naprzemiennej stymulacji obu półkul mózgowych, najczęściej przez ruch gałek ocznych. Szybkie ruchy gałek ocznych (podobnie jak w fazie snu REM) wspomagają proces przetwarzania informacji i umożliwiają pełną integrację traumatycznych wspomnień. W odróżnieniu od innych podejść, nie wymaga długotrwałej ekspozycji na bolesne wspomnienie ani szczegółowego opowiadania o  traumie. Ważną zaletą terapii EMDR jest to, że jest krótka – zazwyczaj obejmuje 6-12 sesji.</p>
        </section>
	</div>	    
    </div>
</section>
